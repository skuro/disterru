; @layout post
; @title De su Taylorismu a sa agilidadi
; @pubblicau 21 cabudanni 2015
; @autori skuro

<img class="center" src="http://www.gapea.se/Filer/2012/organisation.png" alt="Organizatzioni" />

<blockquote>"Intuitzioni" est scrammentus cumprimius
<p>K. Weick</p>
</blockquote>

<p>
    <em>
        Custu est su primu articulu de una sia apitzu de teorias agilis de
        organizatzioni aziendali in su settori inform&agrave;ticu, e de cumenti ddas
        biu deu cun is ogus meus. Spassia&middot;ti!
    </em>
</p>

<p>
    In custu mesi de cabudanni in su nord de s'Europa, mesi canudu e gonfiu de
    acqua, tempu meda ti aparrat pro a ti poni a pensai, chi non c'est motivu
    perunu pro a ti leai a fora fintz'e su ditu mannu de su pei sceti. Custa fine xida
    mi seu postu a pensai a cumenti su pensamentu ebolviu si est asuba de is mellus
    maneras de si organizai in pari, pruschetotu in s'informatica, ovviamenti!
</p>

<h2>Organiza ita?</h2>

<p>
    Donnia grupu de personas, pro a l&ograve;mpiri in pari a calisisiat obiettivu
    chi est postu a fundamentu de su grupu e totu, si depit donai una cali forma de
    organizatzioni.
    <br />
    Mescamenti in su mundu de is impresas, in ue su scopu est su de
    dispentzai a is clientes insoru servitzius o cosas contra a unu corrispetivu in
    dinai, su ordini chi ti narat chini est responsabile de ita e cumenti donniunu
    potzat dec&igrave;diri e at a dec&igrave;diri de fai ita, est sa prus intima natura de
    donnia impresa, prus che su servitziu chi produsit o de sa genti chi bi taballat.
</p>

<h2>Centalismu</h2>

<p>
    In su mundu de s'inform&agrave;tica, unu mundu fatu de ingegneris
    chi istudiant sistemas cumplessus, ddus analizant e ponint a pari
    architeturas e programmas otimizatos pro ddus assetiai, sa filosofia
    predominanti in su incumentzu de su seculu sa propria fiat che in totu is attras
    industrias: su <a href="https://en.wikipedia.org/wiki/Scientific_management">
    Taylorismu</a>, de ue scendiat deretu sa strategia
    <a href="https://en.wikipedia.org/wiki/Waterfall_model">Waterfall</a>.
</p>

<img class="center" src="http://dougbelshaw.com/blog/wp-content/uploads/2011/03/taylorism.jpg" alt="Taylorismu" />

<p>
    Candu esecutas su <em>Waterfall</em>, sa sia chi sighis una bidea de su xorbeddu de
    calincunu fintza a dda implementai in su programma, fata est de passus
    scrobaus, in ue su chi de su passu ainnantis produsiu est, est pigau in su
    passu avetanti che cumentzu, in pitzu de chi est basau su taballu chi at a
    abilitai su passu avetanti ancora, sighendi a fai a custa manera fintzas a
    candu sa funtzionalidadi noa no benit relasciada.
</p>

<p>
    In pitzu de su <em>Waterfall</em>, sa strutura aziendali de stampu
    Taylor&igrave;stica chi a su solitu est posta a campu est strintamenti verticalista,
    in ue sa responsabilidadi de faddus o calisisiat problemas chi scobertu est
    in d'unu passu in sa cadena de produtzioni est responsabilidadi o de su
    manager de su passu e totu, o de su de su passu prima.
</p>

<h2>Evolutzioni</h2>

<p>
    Una strutura de aici, in ue respetu de su pianu est sa cosa prus de importu,
    podit sceti funtzionai candu sa scientzia a palas de su chi ti ses ponendi a
    fai est totu cumpresa et precisa. Pro esempiu, si candu ses fraighendi unu
    ponti no sighis is ditt&agrave;minis de sa ingegneria civili, prus chi unu
    ponti as a fraigai unu periculu publicu.
</p>

<img class="center" src="http://www.understandglobalization.com/wp-content/uploads/2014/03/Evolution.jpg" alt"Evolutzioni" />

<p>
    Ma su software no est de aici: puru
    chi seus in campu scientificu, nisciunu at scobertu sa manera perfetta de
    programmai pro a resolviri calisisiat problema, e nisciunu dda est fintz'e
    cicchendi! Peus puru, a dolu mannu de su Waterfall, oindie depis ligi
    de continu signalis mera de is umperadoris, clientis e de su sistema tuu e
    totu, chi su mundu mudat prus allestru de calisisiat pianu de atzioni, e cun
    issu is bisongius chi su servitzius tuus si dedicat mudant impari.
</p>

<p>
    Ma s'omini no est de aici allestru a si abbillai de mudas, et is struturas
    de poderi funt prus inertziosas puru de is ominis chi ddas creant o ddas
    sunfrint. De aici, puru chi is teorias fiant prontas de
    <a href="http://www.amazon.it/Rapid-Application-Development-James-Martin/dp/0023767758/ref=sr_1_cc_1?s=aps&ie=UTF8&qid=1442831593&sr=1-1-catcorr&keywords=0023767758">sa fini de
        is annus 80</a>,
    depis abetai fintza a su 2001 pro a chi calincunu una die si scirat e incumintzat
    sa revolutzioni: de cussu annu est su <a href="http://www.agilemanifesto.org/">
        Manifestu Agili</a>.
    De cussa die, su mundu de s'informatica est mudau deaderus, et su setori totu
    sighit a mudai donnia annu, cun teorias noas ghettadas a campu de donnia parti
    cunformendi is principius agilis a is pensamentus, cunditzionis e apretus nous.
</p>

<p>
    Ma s'attenzioni tua si est giai sboidada <a href="http://www.telegraph.co.uk/news/science/science-news/11607315/Humans-have-shorter-attention-span-than-goldfish-thanks-to-smartphones.html">
    de diora</a>, e est mellus si si pigaus una pausa immoi. A si ligi in su
    prossimu articulu!
</p>
