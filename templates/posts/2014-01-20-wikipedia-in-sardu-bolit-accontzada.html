; @layout post
; @title Wikipedia in Sardu bolit aggiurada
; @pubblicau 7 fri&agrave;rgiu 2014
; @autori skuro

<blockquote>verba volant, scripta manent</blockquote>

<p>Est prus de dexi annus chi <a href="https://sc.wikipedia.org">Wikipedia</a> est su primu de is m&eacute;dius chi ist&eacute;rrint informatzioni asuba de donnia sci&egrave;nzia, dae sa literadura a sa matem&agrave;tica, dae sa storia a sa geografia. Mancai donniunu podit accontzai o agi&uacute;ngiri in totu is paginas, gratzias a totus is voluntarius chi traballant pro a dda pompiai, sa calidadi bona mera de is articulos fait de Wikipedia unu de is canalis de importu prus mannu pro a istesiai connosc&eacute;nzia.</p>

<p>Per&ograve;, mancai custu est beru pro meras linguas in ue agattat articulos de Wikipedia, si andas a ti castiai is p&agrave;ginas iscrittas in sardu, sa cosa non parrit pr&ograve;priu de aicci. Meras art&igrave;culos funti sceti una o duas fr&agrave;sias, chi parint postas a paris sceti pro a nai chi unu art&igrave;culo pro cussu argomentu ddu tenneus in sardu puru: castiai&middot;si sa calidadi de s'articulo asuba de <a href="http://sc.wikipedia.org/wiki/Giovanni_Lilliu">Giovanni Lilliu</a> pro a cumprendi cantu podeus essi mali pigaus, fintza pro argumentus de importu mannu mera pro is sardus e sa sardigna etotu chi su prus mannu de is archeologos sardos.</p>

<p>Podit essi chi is "wikipedianus" sardus informatzionis de calidadi non funti bonus a ddas accontzai a pari, si ddas depint iscriri in sardu? <b>No</b>, poitta giai ddus agattas articulos scittus beni meda, mancai pro argomentus calincuna borta chi ti lassant spantau che su de su <a href="https://sc.wikipedia.org/wiki/Rugby">Rugby</a>.</p>

<p>Castiendi a <a href="https://sc.wikipedia.org/w/index.php?title=Ispetziale:RecentChanges&days=30&from=&limit=500">s'attividadi</a> in totu is paginas in sardu in Wikipedia, agattas mancai donnia disi calincunu chi accontzat o agiungit paginas, ma non funti meras e is prus bortas provant sceti a incumentzai unu articulu, ponendi a pari una o duas frasias. Su resurtau esti su chi apu nau in pitzu, chi sa sezioni sarda de Wikipedia esti "a frenu tirau" si dda accarat a sas in Ingresu e Italianu.</p>

<p>Meras sardus ant pigau a fueddai e arrexonai de sa limba. Si dda bois aggiudai diaderus, ponni&middot;ti a scriri!</p>
